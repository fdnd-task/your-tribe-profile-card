# Your Tribe - Visitekaartje

## CSS Basics, Properties en selectors (Dinsdag)

_In de workshop S01W1-04-CSS Basics-Properties-en-Selectors wordt uitgelegd wat je moet doen._

Gisteren ben je aan de slag gegaan met je eerste visitekaartje. Waarschijnlijk heb je wat teksten in HTML aangepast, en heb je een aantal _properties_ en _values_ in CSS (_Cascading Style Sheets_) veranderd. Misschien heb je ook al een _selector_ aangeraakt en naar je hand gezet, en vraag je je af wat nu de volgende stap is. In deze workshop gaan we iets dieper in op deze onderwerpen, bekijken we hoe uitgebreid CSS eigenlijk is, en staan we stil bij √©√©n van de coolste tools uit de gereedschapskist van een frontend developer!

### Aanpak 

Om te onderzoeken wat een browser met CSS zoal kan, gaan we eerst websites _inspecteren_. Elke website is gemaakt met HTML, CSS en JavaScript, en iedereen kan de code van elke website inspecteren via de _developer tools_ van een _browser_. Als frontender doe je dit regelmatig. Niet alleen om fouten op te lossen, of snel te experimenteren, maar ook om nieuwe technieken te leren en uit te proberen.

### Elementen inspecteren

Open je visitekaartje, klik met je rechtermuis op een willekeurig element op de pagina, en kies _Inspect_.

<img width="756" alt="image" src="https://github.com/user-attachments/assets/40c71e08-e400-4eea-b43d-9fce13002239">

#### Safari

Gebruik je Safari, zet bij Settings dan de ‚ÄúFeatures for web developers‚Äù aan. Dit staat standaard uit.

<img width="851" alt="image" src="https://github.com/user-attachments/assets/4d9832f8-4973-4763-a6f1-0fc6c6e3cce8">

Hierna kun je elk element op de pagina inspecteren.

<img width="533" alt="image" src="https://github.com/user-attachments/assets/e4d13693-1c2c-45cb-a493-2d125e1f4ed7">

### Devtools analyseren

Hierna krijg je de developer tools van je browser te zien. Die van Firefox zien er zo uit. Browsers verschillen onderling iets, maar grofweg kunnen we er hetzelfde mee. Welke tools je kiest, maakt dus niet uit, en is vooral een kwestie van gewenning en voorkeur.

<img width="1176" alt="image" src="https://github.com/user-attachments/assets/acda65af-e696-4c4b-9c3c-c064de1d1703">

### Individuele opdrachten

1. Onderzoek wat je kunt doen met het deel waar je de HTML ziet (dit noemen we de DOM, het _Document Object Model_, en alle styling wordt via _selectors_ toegepast op de DOM).
2. Pas enkele CSS _values_ aan, en kijk wat er gebeurt als je dat doet.
3. Probeer nieuwe _properties_ toe te voegen aan bestaande elementen; je krijgt suggesties terwijl je typt.
4. Kijk wat er gebeurt als je meerdere _properties_ combineert of overschrijft (waarschijnlijk zie je hierdoor wat _Cascading_ betekent).
5. Pas live de _selectors_ aan, en kijk wat er gebeurt.
6. Ververs de pagina, en je bent al je gepiel weer kwijt :)
7. Inspecteer op de website van je eigen voetbalvereniging, yogaclub, muziekschool, bijbaantje, fitnessschool of het werk van je ouders hoe de HTML en CSS zijn opgebouwd.

### Samenwerkingsopdracht

1. Schrijf met je tafel zoveel mogelijk voorbeelden van verschillende selectors op jullie whiteboard. Gebruik bronnen zoals MDN en vraag ook ChatGPT om hulp. (Bij FDND vinden we het prima als je ‚ÄúAI‚Äù als sparring partner gebruikt, zolang je zelf blijft nadenken over de antwoorden, en code en teksten niet rechtstreeks gebruikt in je werk. We zijn hier twee jaar om te leren, niet om zo snel mogelijk tot een antwoord te komen. [Meer info en uitleg hierover](https://docs.fdnd.nl/onderwijs.html#hoe-ai-niet-te-gebruiken) vind je op docs.)
2. Als jullie denken ze allemaal te hebben, post dan een foto van jullie lijst in het Sprint 1 kanaal op Teams.

### Zelf properties en selectors toepassen op je visitekaartje

1. Schrijf in je schets van maandag de CSS properties die je nodig denkt te gaan hebben. Zoek zelf uit [welke er zijn](https://developer.mozilla.org/en-US/docs/Web/CSS/Reference#index).
2. Breid daarna je CSS code uit met [selectors](https://developer.mozilla.org/en-US/docs/Web/CSS/CSS_selectors), properties en values.
3. Leg in je CSS code, met behulp van [comments](https://developer.mozilla.org/en-US/docs/Web/CSS/Comments), enkele selectors en properties die je net hebt toegepast uit. Link in je comments naar bronnen op MDN, waarin deze standaarden worden uitgelegd.

Ga vanmiddag verder met het uitpluizen van verschillende selectors, properties en values binnen CSS. Pas de bestaande CSS aan naar je eigen voorkeuren, en vergeet niet je werk via GitHub [te integreren](https://github.com/fdnd-task/your-tribe-profile-card/blob/main/docs/visitekaartje-ontwerpen-maken-en-online-publiceren.md#integreren-15-min) en [te testen](https://github.com/fdnd-task/your-tribe-profile-card/blob/main/docs/visitekaartje-ontwerpen-maken-en-online-publiceren.md#testen-15-min) als het live staat.

üí° Een website is nooit af, en je kunt altijd verbeteringen blijven doorvoeren. Dit _itereren_ op je werk is wat bij FDND centraal staat. _Commit_ en _push_ je werk regelmatig, en maak je niet te druk over of het ‚Äúaf genoeg‚Äù is. Elke verandering of verbetering die je maakt, en alles wat je leert, is waardevol.

### Bronnen & materiaal

- CSS first steps: https://developer.mozilla.org/en-US/docs/Learn/CSS/First_steps
- Alles over CSS: https://developer.mozilla.org/en-US/docs/Web/CSS
- CSS Reference: https://developer.mozilla.org/en-US/docs/Web/CSS/Reference
- CSS Comments: https://developer.mozilla.org/en-US/docs/Web/CSS/Comments
- Wil je een browser die ontwikkelen nog makkelijker maakt? üöÄ Installeer dan https://polypane.app (gratis voor studenten via [GitHub](https://polypane.app/github-students/))
- Zin in een spelletje üïπÔ∏è en oefenen met verschillende CSS Selectors? Probeer level 32 te halen op https://flukeout.github.io
