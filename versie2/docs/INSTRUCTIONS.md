# Squad page

Ontwerp en maak met je squad een squadpagina met HTML, CSS en Javascript.

## Context

Deze leertaak hoort bij sprint 1 "Your Tribe". Dit is een leertaak die je in een team uitvoert.

In het S01W2-01-Squadpage wordt stap voor stap behandeld wat je moet doen.


## Briefing

Op fdnd.nl komen alle visitekaartjes van de studenten te staan, op deze website kijken potentiele opdrachtgevers. In de squadpagina komen alle visitekaartjes samen. Ontwerp en maak samen met je teamgenoten de squadpagina

## Doel van deze opdracht

* Samenwerken in een team
* In een team de dev-lifecycle toepassen 
* Een defintieve squadpagina maken waarin alle visitekaartjes van de squad samen komen

## Werkwijze

Deze taak wordt behandeld in het bijhorende college. Deze opdracht gaat over alle fases van de **development-lifecycle** [analyseren](#analyseren), [ontwerpen](#ontwerpen), [bouwen](#bouwen), [integreren](#integreren) en [testen](#testen).

Volg onderstaand fases om jouw squadpage gestructureerd te ontwerpen, aan te passen en op Github te publiceren.


### Analyseren

In de analysefase inventariseer je wat er moet gebeuren om een taak uit te voeren en formuleer je een aantal uitgangspunten waar je ontwerp aan moet voldoen.


#### Aanpak analysefase

1. Verzamel inspiratie voor overzichtspagina's door _desktop research_ uit te voeren met jouw Squad (doen we samen)
2. Lees de instructies van deze leertaak zorgvuldig door
3. Bekijk de verschillende fases van de Development Lifecycle en wat je per stap gaat doen
4. Bespreek met jouw team wat je aan werk verwacht en verdeel het werk. Tip: gebruik hiervoor issues op GitHub

#### Materiaal analysefase

- [Mastering Issues](https://guides.github.com/features/issues/)


### Ontwerpen

Bij de start van de ontwerpfase weet je wat het doel en het resultaat van je project zijn. In de ontwerpfase neem je ontwerp- beslissingen en zorg je dat je precies weet wat je moet gaan bouwen.  

Nu wordt het tijd om te kijken hoe het resultaat eruit zou kunnen zien. 

Dit is een belangrijk moment in het project.
(Voor veel opdrachtgevers geldt dat ze nu pas duidelijk krijgen hoe het resultaat eruit zal zien. En dat is een moment waarop veel opdrachtgevers veel duidelijker kunnen aangeven wat ze wel en niet willen.)
  

#### Aanpak ontwerpfase

1. Maak een abstracte schets van het ontwerp van de squad page. schets hierbij de verschillende sections (hoofdstukken) van de pagina.
2. Maak vervolgens per section een breakdownschets van elementen van de betreffende section
3. Bedenk welke HTML elementen van toepassingen zijn om de schets uit te kunnen werken in HTML
4. Verwerk de HTML elementen in de schets, met verwijzingen naar de betreffende section
 

#### Materiaal ontwerpfase
 
- [HTML element reference](https://developer.mozilla.org/en-US/docs/Web/HTML/Element)
- [How to section your HTML](https://css-tricks.com/how-to-section-your-html/)



### Bouwen

In de bouwfase realiseer je de beslissingen uit de ontwerpfase in HTML, CSS en JS.

Op basis van je ontwerpschets ga je bedenken hoe je je ontwerp in code kan bouwen. Je zet je project op in Github en kopieert de repository naar jouw computer. Je begint met de content in HTML, voegt CSS toe voor de vormgeving en JS voor de interactie.

#### Aanpak bouwfase

1. Werk aan de hand van de breakdownschets de pagina uit in HTML
2. Geef vervolgens de pagina vorm met CSS

#### Materiaal bouwfase

- [Clip over CSS font en text properties](https://www.youtube.com/watch?v=RNakAX3rVVw)
- [Typography for developers](https://css-tricks.com/typography-for-developers/)
- [HTML element reference](https://developer.mozilla.org/en-US/docs/Web/HTML/Element)
- [How to section your HTML](https://css-tricks.com/how-to-section-your-html/)
- [What the Flexbox clips](https://flexbox.io/)
- [FlexBox Froggy](https://flexbox.io/)
- [A guide to Flexbox](https://css-tricks.com/snippets/css/a-guide-to-flexbox/)
- [Making Modern Layouts with CSS Grid | Grid Basics](https://youtu.be/br-0i3U1VCA)
- [CSS Grid Garden](https://cssgridgarden.com/)
- [Learn how to use CSS Media Queries in less than 5 minutes](https://youtu.be/2KL-z9A56SQ)

### Integreren

In de integratiefase voer je de aanpassingen door zodat iedereen ze kan zien.

#### Aanpak integreerfase

1. 'Push' jouw aanpassingen naar Github (en publiceer via Github pages) 


### Testen

In de testfase controleer je of jouw aanpassingen werken zoals bedoeld. Dit kan een technische-test zijn, maar ook een test met gebruikers of een presentatie bij de opdrachtgever om te bespreken of de opdracht goed is.

#### Aanpak testfase

1. Laat jullie squadpagina aan iedereen zien
2. Noteer feedback
3. Ga terug naar de analysefase voor een volgende ronde verbeteringen

## Criteria

Focus sprint 1: Your Tribe - De focus in deze sprint ligt op kennismaken, samenwerken en hoe je interface en vormgevingsprincipes kan toepassen voor een responsive design.

Bij deze leertaak gelden de gedragscriteria van Sprint 1:

- Je volgt binnen projecten de aangeboden fasering van de development-lifecycle.
- Je past aangeboden principes en conventies op het gebied van frontend, interface design en vormgeving toe.
- Je werkt in teams, laat je hierbij begeleiden en geeft feedback aan teamleden.
- Je draagt verantwoording voor je eigen resultaten en verwerkt ontvangen feedback.
- Je luistert naar wat een ander zegt en neemt dit serieus.

Deze opdracht is done als:

- [ ] Je hebt gewerkt volgens de verschillende fases van de development-lifecycle
- [ ] je hebt als team het proces (ontwerpbeslissingen, schetsen, inzichten en testresultaten) gedocumenteerd in de Wiki
- [ ] de squad page staat op Github en heeft een live url

